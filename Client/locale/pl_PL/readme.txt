Witam w programie Elten!
Ten dokument zawiera kilka wskazówek i informacji dotyczących tej aplikacji.

# 1. Wymagania systemowe
System operacyjny: Windows 7 lub nowszy
Pamięć RAM: 512MB
Procesor: 800MHz
Dysk twardy: 256MB wolnego miejsca
Dostęp do Internetu

# 2. Informacje wstępne
Autorem oprogramowania jest Dawid Pieper. Jest to program o otwartym kodzie źródłowym, który można odnaleźć pod adresem
http://github.com/dawidpieper/elten2
Szczegóły licencjonowania określa osobny dokument.
Elten to sieć społecznościowa dedykowana osobom niewidomym. Składa się z serwera, portalu Internetowego oraz, przede wszystkim, klienta przeznaczonego dla systemu Windows.
Prócz tego jest to API dla programistów i podstawa pod inne aplikacje dedykowane osobom niewidomym.

# 3. Rejestracja i logowanie
Zarówno rejestracji, jak i logowania można dokonać z poziomu powitalnego okna programu. Pamiętaj, by wybrać nieoczywiste hasło, by nikt niepowołany nie mógł wejść na twoje konto.
Ważne, by podać prawdziwy adres e-mail, ponieważ może on zostać użyty do odzyskania hasła w wypadku jego utracenia.
Po zalogowaniu się na swoje konto możesz włączyć automatyczne logowanie, dzięki czemu nie będzie potrzeby podawania loginu i hasła przy każdym uruchomieniu Eltena.

# 4. Podstawowe funkcje
Elten jest przede wszystkim siecią społecznościową. Najważniejsze jego funkcje odnajdziesz po otwarciu menu, klawiszem alt, w głównym oknie po zalogowaniu.
Podmenu społeczność to funkcje związane z, jak sama nazwa mówi, komunikacją z innymi osobami.
Odnajdziesz tutaj forum, blogi, jak i prywatne wiadomości.
Warto rozważyć wypełnienie swojego profilu w podmenu moje konto.
Możesz napisać coś o sobie w wizytówce.
Kolejne menu to media, w którym możesz odnaleźć materiały pokazywane przez innych użytkowników programu, jak i przeglądać portal youtube.
Pliki to prosty menedżer plików. Możesz tu przeglądać pliki tekstowe, odtwarzać muzykę bądź kopiować lub przenosić poszczególne dokumenty. Można stąd również zmienić swój awatar, czyli nagranie dostępne do odtworzenia z twojego menu profilu przez inne osoby. Możliwe również jest wysłanie jakiegoś pliku na serwer, dzięki czemu każdy inny użytkownik będzie miał możliwość pobrania danego dokumentu.
Programy to zbiór zewnętrznych aplikacji napisanych na silniku programu Elten.
Narzędzia zawierają opcje do zarządzania programem. Odnajdziesz tutaj konsolę programistyczną, test prędkości łącza. Z poziomu tego menu możesz utworzyć również nowy temat dźwiękowy czy zaktualizować program do najnowszej wersji.
Ustawienia, jak sama nazwa wskazuje, to różnego rodzaju opcje pozwalające na zmianę zachowania Eltena. warto pamiętać, że można między innymi skonfigurować program tak, by automatycznie ukrywał się w zasobniku systemowym po zminimalizowaniu okna.
Menu pomoc zawiera informacje o programie i jego użytkowaniu. Najważniejsza opcja to prawdopodobnie lista zmian między kolejnymi wersjami. Znajdziesz tutaj też listę skrótów klawiszowych czy opcję zgłoszenia błędu.
Ostatnie menu, wyjście, pozwala na zamknięcie lub ukrycie aplikacji.

# 5. Kontakt do autora
W razie jakichkolwiek pytań, uwag czy sugestii proszę o kontakt.
Mój nick na portalu Elten to pajper.
Mail: dawidpieper@o2.pl .
Wszelkie inne dane kontaktowe odnajdziesz w mojej wizytówce.